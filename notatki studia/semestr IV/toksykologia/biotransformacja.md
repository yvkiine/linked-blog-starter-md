biotransformacja to enzymatyczne i nieenzymatyczne przemiany substancji toksycznych w ustroju; reakcje te prowadzą do zmniejszenia toksyczności związków, chociaż nie jest to regułą.
w wyniku biotransformacji może nastąpić:
- detoksykacja - tworzą się produkty o słabszym działaniu toksycznym
- aktywacja metaboliczna - substancji nieczynnej biologiczne lub wykazującej słabe właściwości toksykodynamiczne do silnie toksycznego metabolitu (utlenianie insektycydów fosforoorganicznych, utlenianie metanolu do formaldehydu, demetylacja kodeiny do morfiny)

biotransformacja zachodzi przy udziale enzymów - głównie zlokalizowanych w wątrobie, nerkach, płucach, jelicie cienkim, łożysku, jądrach, jajnikach, skórze, siatkówce oka i osoczu krwi

fazy biotransformacji

faza I:
- ksenobiotyki (niepolarne, rozpuszczalne w tłuszczach) przekształcają się w metabolity pośrednie poprzez reakcje utleniania, reducji, hydrolizy
- związki przekształcają się do bardziej hydrofilowych i reaktywnych
- wytworzenie bardziej reaktywnych, niezbędnych grup fukncyjnych, np. hydroksylowej, epoksydowej lub aminowej, potrzebnych do reakcji sprzęgania w II fazie

faza II:
- prowadzi do utworzenia produktów mniej toksycznych niż związek pierwotny - reakcje detoksykacji
- metabolity pośrednie (bardziej polarne, słabiej rozpuszczalne w tłuszczach) są sprzęgane z metabolitami ustrojowymi poprzez reakcje sprzęgania z glukuronianem, siarczanem, kwasem octowym, glutationem, aminokwasami oraz metylacji
- wydalane pochodne (polarne, rozpuszczalne w wodzie):
	- żółć -> stolec
	- surowica krwi -> nerki -> mocz


### reakcje I Fazy

- katalizowane przez enzymy zlokalizowane we frakcji mikrosomalnej komórki, pozostałe zachodzą w cytoplazmie lub w mitochondriach lub poza komórkami, np. w osoczu krwi
- **mikrosomy**
	- wszelkie struktury błoniaste komórki, zwłaszcza reticulum endoplazmatyczne oraz aparat Golgiego
	- znajduje się tutaj układ oksydaz mikrosomalnych - monooksygenaz (system MAO - oksydazy o funkcji mieszanej)
	- monoutlenianie zachodzi z udziałem cząsteczki tlenu jako utleniacza - jeden atom tlenu zostaje włączony do cząsteczki substratu, drugi uczestniczy w tworzeniu cząsteczki wody
	- w skład tego systemu wchodzi, i najważniejszą funkcję pełni, cytochrom P-450
	- enzymy MAO w obecności cząstkowego tlenu oraz zredukowanego dwunukleotydu nukotynoamidoadenidowego (NADPH+ + H+), spełniającego funkcję koenzymu, modyfikują ksenobiotyki i przygotowują je do dalszych przekształceń zachodzących w II fazie biotransformacji
- typy reakcji zachodzących w I fazie biotransformacji:
	- mikrosomalne reakcje oksydacyjno-redukcyjne, zachodzące głównie pod wpływem monooksygenaz z frakcji mikrosomalnej wątroby:
		- hydroksylacja węglowodorów - przyłączenie grupy hydroksylowej np. węglowodory aromatyczne (toluen -> kwas benzoesowy)
		- epoksydacja - przyłączenie do podwójnego wiązania atomu tlenu (np. chlorek winylu -> tlenek chloroetylenu -> aldehyd chlorooctowy)
		- dealkilacja - odłączenie grup alkilowych od atomów N, O, S (np. fenacetyna -> paracetamol)
		- oksydatywna deaminacja - pod wpływem tlenu następuje odłączenie grupy aminowej i utlenienie aminy do ketonu (np. amfetamina -> fenyloaceton)
		- S-oksydacja - polega na przyłączeniu tlenu do siarkir np. tioetery alifatyczne i heterocykliczne ulegają przemianie do sulfonów i sulfotlenów (chloropromazyna -> sulfotlenek -> sulfon)
		- N-oksydacja - utlenienie trzeciorzędowych amin do tlenków amin np. trimetyloamina -> N-tlenek trimetyloaminy
		- N-hydroksylacja - I i II rzędowe aminy aromatyczne ulegają przemianie do hydroksyamin związków nitrowych np. anilina -> nitrobenzenn
		- desulfuracja - odłączenie siarki np. insektycydy fosforoorganiczne, pochodne tiomocznika (paration -> paraokson)
		- redukcyjna dehalogenacja np. DDT -> DDE
		- jednoelektronowe reakcje utleniania i redukcji - procesy utleniania i redukcji, w których bierze udział para elektronów
	- pozamikrosomalne reakcje oksydacyjno-redukcyjne
		- zachodzą przy udziale enzymów zlokalizowanych w mitochondriach i cytozolu wątroby, nerek, płuc i innych narządów oraz w osoczu krwi
		- najważniejsze z nich to:
			- utlenianie alkoholi: najważniejszą rolę ma enzym dehydrogenaza alkoholowa (AHD); aktywność tego enzymu jest największa w cytozolu wątroby; alkohole I-rzędowe utleniają się do aldehydów, alkohole II-rzędowe utleniają się do ketonów
			- aldehydy alifatyczne i aromatyczne utleniają się do kwasów karboksylowych, w procesach tych bierze udział kilka enzymów, z których największe znaczenie ma dehydrogenaza aldehydowa (ALDH) np. aldehyd octowy -> kwas octowy
			- redukcja aldehydów i ketonów - produktami redukcji mogą być alkohole I i II rzędowe

### reakcje II fazy - reakcje sprzężenia - związane są z łączeniem substratu z innym związkiem (endogennym) łatwo rozpuszczalnym w wodzie

- sprzęganie z kwasem glukuronowym - odgrywa największą rolę w procesach sprzęgania trucizn, powstają glukuronidy; źródłem aktywnego kwasu glukuronowego jest glukoza, a procesowi ulegają:
	- produkty przemian alkoholi, fenoli i ich siarkowych analogów, amin alifatycznych i aromatycznych oraz kwasów karboksylowych
- sprzęganie z kwasem siarkowym - źródłem kwasu siarkowego w organizmie są aminokwasy siarkowe, głównie cysteina, z której w wyniku reakcji siarczanów z ATP powstaje tzw. aktywny siarczan (5'-fosforosiarczan 3'fosfoadenozyny - PAPS); w ostatniej fazie procesu grupa siarczanowa z PAPS przenoszona jest na związek toksyczny; procesowi temu ulegają np. fenole, rzadziej alkohole lub aminy
- sprzęganie z aminokwasami - głównym aminokwasem biorącym udział w procesach sprzęgania jest glicyna; oprócz glicyny w reakcjach tych uczestniczy też arginina, ornityna, glutamina, seryna, tauryna, lizyna; reakcji tej podlegają związki zawierające grupy hydroksylowe; najpierw następuje aktywacja ksenobiotyku przez koenzym A  w mitochondriach, a następnie sprzęganie w cytoplazmie lub we frakcji mikrosomalnej np. kwas benzoesowy -> kwas hipurowy
- sprzęganie z kwasem octowym (acetylacja) - polega na przenoszeniu rodników acetylowych na cząsteczki zawierające grupę -NH2, -OH lub -SH; źródłem grupy acetylowej jest acetylokoenzym A czyli aktywny octan powstający w wyniku aktywacy octanu w obecności ATP i połączeniu z koenzymem A; procesowi ulegają np. aminy aromatyczne, hydrazydy
- sprzęganie z glutationem - polega na przeniesieniu nukleofilowego glutationu (tripeptyd składający się z cysteiny, glicyny i kwasu glutaminowego) na elektrofilowe cząsteczki substancji chemicznej; procesowi ulegają np. epoksydy węglowodorów alifatycznych i aromatycznych, halogenowe węglowodory alifatyczne i aromatyczne, halogenowe związki nitrowe
- metylowanie może również być zaliczone do reakcji sprzęgania; zachodzi ono przy atome azotu lub przy fenolowych grupach hydroksylowych; donorem grup metylowych jest tzw. aktywny metyl, tj. S-adenozynometionina (SAM), powstająca w wyniku reakcji metioniny i ATP; metylacja przebiega jako proces metaboliczny, a donorem grupy metylowej może być obok SAM również betaina, czyli trimetyloglicyna, inaczej: utleniona pochodna choliny, zaś akceptorami - bardzo liczne związki, np. fenole, alkohole, aminy alifatyczne i aromatyczne oraz rtęć, arsen, selen
	- metylacja nie zwiększa rozpuszczalności substancji ani nie przyspiesza ich wydalania z ustroju, należy zatem do nietypowych reakcji II fazy

### substancje nieulegające biotransformacji:
- silnie polarne kwasy sulfonowe, kwas ftalowy, kwas szczawiowy
- substancje bardzo lotne: eter etylowy, cyklopropan, które szybko wydalane są przez nerki lub drogi oddechowe
- niektóre silnie lipofilne związki np. polichlorowane bifenyle, które w stanie niezmienionym odkładają się w tkance tłuszczowej