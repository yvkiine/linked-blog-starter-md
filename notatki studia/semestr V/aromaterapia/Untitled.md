  

# WSTĘP

  

Od kilku lat w obszarze alternatywnych metod utrwalania żywności przedmiotem ba- dań są naturalne substancje wyizolowane z roślin, posiadające właściwości przeciwdrob- noustrojowe. Należą do nich ekstrakty i olejki eteryczne pochodzące z roślin przyprawowych. Olejki eteryczne to wieloskładnikowe mieszaniny lotnych związków chemicznych wyodrębniane metodą destylacji z parą wodną. Zawierają one od kilkudziesięciu do kil- kuset składników i są to głównie monoterpenoidy, alkohole, aldehydy, ketony, fenole i ich pochodne oraz inne lotne związki.

Szacuje się, że w naturze występuje 18 tysięcy olejkodajnych gatunków roślin, na skalę przemysłową produkuje się około 300 olejków, a wykorzystuje się tylko kilkadzie- siąt z nich. Do roślin, które są wykorzystywane jako przyprawy i z których pozyskuje się olejki zaliczane są m.in. szałwia i oregano.
Ze względu na właściwości przeciwzapalne i przeciwbakteryjne, szałwia oraz preparaty z niej otrzymywane od stuleci znajdują zastosowanie w medycynie i farmacji. Szałwia działa na szerokie spektrum bakterii i grzybów, między innymi na gatunki: _Escherichia coli_, _Listeria_ _monocytogenes_, _Salmonella_ _infantis_, _Staphylococcus_ _aureus_, _Campylobac- ter_ _coli_, _Proteus_ _vulgaris_, _Bacillus_ _cereus_, _Aspergillus_ _flavus_ oraz drobnoustroje należące do rodzajów _Enterobacter_, _Candida_, _Saccharomyces_ i _Fusarium_. Głównymi związkami chemicznymi, odpowiadającymi za powyższe właściwości szałwii, są: α-pinen, eukalip- tol (1,8-cineol), borneol, kwas karnozolowy, karnozol oraz kamfora. Są to związki, które wchodzą również w skład olejków eterycznych z szałwii

Również oregano, ze względu na swoje właściwości wykrztuśne, rozkurczające i go- jące, wykorzystywane jest w medycynie. Jako przyprawa wzbogaca smak zup, jarzyn, pomidorów oraz potraw mięsnych, drobiu, kiełbas i tłustych sosów. Dodawane jest rów- nież do pizzy, zapiekanek i spaghetti. Ziele oregano zawiera do 3% olejku eterycznego, którego głównymi składnikami są karwakrol, tymol, p-cymen i γ-terpinen. Związki te wykazują działanie przeciwdrobnoustrojowe w stosunku do bakterii _Salmonella typhi- murium_, _Staphylococcus aureus_, _Enterococcus faecalis_, _Escherichia coli_ i _Yersinia en- trocolitica_ oraz grzybów _Saccharomyces_ _cerevisiae_, _Rhizopus_ _oryzae_ i _Aspergilllus_ _niger_

Celem pracy było otrzymanie olejków eterycznych z szałwii i oregano, określenie ich składu chemicznego oraz aktywności przeciwdrobnoustrojowej w stosunku do wybra- nych szczepów bakterii.

  

  

# MATERIAŁ I METODY

  

W procesie ekstrakcji olejków eterycznych świeże liście szałwii i oregano rozdrabnia- no, zalewano wodą i poddawano destylacji w aparacie Derynga do otrzymywania olej- ków eterycznych firmy Simax. Ochłodzony destylat czterokrotnie ekstrahowano chlorkiem metylenu w rozdzielaczu, a następnie usuwano wodę, dodając bezwodny siarczan magnezu. Rozpuszczalnik odparowywano w temperaturze 30°C i pod ciśnieniem 540–560 hPa w wyparce laboratoryjnej z regu- lowanym ciśnieniem firmy Büchi Labortechnik AG (Flawil, Szwajcaria). Wydajność procesu wynosiła ok. 30 mg ze 150 g surowca roślinnego. Olejki przechowywano w tem- peraturze 4°C w butelkach z ciemnego szkła.

W celu oznaczenia i identyfikacji wybranych na podstawie danych literaturowych związków lotnych z olejków wykorzystano chromatograf gazowy z detektorem FID (Perkin Elmer, Autosystem XL). Warunki prowadzenia rozdziału były następujące: kolumna HP-5 (30 m × 0,32 mm × 0,25 μm). Jako gaz nośny zastosowano hel (3 cm3·min–1). Próbkę wprowadzano na kolumnę w systemie split (1 : 100). Temperatura iniekcji wynosi- ła 270°C, natomiast detektora FID – 300°C. W oznaczeniach stosowano następujący program przyrostu temperatury pieca chromatograficznego: temperatura początkowa 35°C·5 min–1, następnie przyrost temperatury 30°C·min–1 do temperatury 60°C, później 6°C·min–1 do 200°C i 30°C·min–1 do uzyskania temperatury 280°C.

Do oznaczenia właściwości przeciwdrobnoustrojowych olejków wykorzystano szcze- py bakterii pochodzące z Kolekcji Czystych Kultur Zakładu Biotechnologii i Mikrobiologii Żywności SGGW: _Micrococcus_ sp., _Bacillus_ _subtilis_ ATCC 6633, _Tetracoccus_ sp., _Staphylococcus_ _aureus_ ATTC 25923, _Enterococcus faecalis_ ATCC 29212, _Proteus vulga- ris_ 458, _Proteus mirabilis_ 180, _Escherichia coli_ ATCC 25922, _Klebsiella pneumoniae_ 196 oraz _Salmonella enteritidis_ ATCC 13076. W przypadku każdego szczepu wyznaczano minimalne stężenie hamujące olejków [μl·cm–3] (MIC, ang. Minimal Inhibitory Concen- tration) oraz minimalne stężenie bakteriobójcze olejków [μl·cm–3] (MBC, ang. Minimal Bactericidal Concentration). Do powyższych oznaczeń wykorzystywano metodykę zgodną ze standardami NCCLS. W metodzie makrorozcieńczeń wyznacza- nia MIC stosowano podwójny test szeregowy, w którym do pierwszej probówki zawie- rającej 2 cm3 płynnego podłoża Mueller-Hinton (Merck, Niemcy) wprowadzano 20 μl olejku eterycznego. Zawartość pierwszej probówki dokładnie mieszano i przenoszono 2 cm3 podłoża wraz z olejkiem do kolejnej probówki. Otrzymywano w ten sposób szeregi o malejącym stężeniu olejków eterycznych z szałwii i oregano. Do dalszych badań wy- korzystywano 24-godzinne hodowle bakterii w płynnym bulionie wzbogaconym (BTL, Polska). Liczebność używanego inokulum bakteryjnego wynosiła 1,0 · 107 jtk·cm–3. Przy- gotowywano również próbę kontrolną, którą była hodowla drobnoustrojów bez olejków eterycznych. Zaszczepione inokulum bakteryjnym szeregi z olejkiem oraz próbę kontrol- ną inkubowano w temperaturze 37 ±1°C przez 20–24 godziny. Wartość MIC wyznaczało najmniejsze stężenie olejków, przy którym nie obserwowano wizualnie wzrostu (zmętnie- nia podłoża) badanego szczepu bakterii, a jednocześnie poprzedzało stężenie, w którym wzrost był widoczny. Powyższe oznaczenia wykonywano w czterech powtórzeniach.

Aktywność przeciwdrobnoustrojową olejków wyznaczano również metodą krążkowo-dyfuzyjną. Szczepy bakteryjne z 24-godzinnych hodowli o liczebności 1,0 · 105 jtk·cm–3 wysiewano wgłębnie w ilości 0,1 cm3 na płytki Petriego i zalewano podłożem Mueller-Hinton (Merck, Niemcy). Po zestaleniu się podłoża, na jego powierzchni umieszczano 4 jałowe krążki z bibuły o średnicy 6 mm. Na 3 krążki nanoszono po 10 μl olejku, a na czwarty, który stanowił próbę kontrolną, nanoszono chlorek metylenu. Płytki inkubowano w temperaturze 37 ±1°C przez 24 godziny. Strefy zahamowania wzrostu bakterii mierzono za pomocą suwmiarki. Wyniki podawano, po odjęciu średnicy krążka oraz strefy zahamowania wzrostu dla próby kontrolnej, w milimetrach. Oznaczenie to wykonano w 12 powtórzeniach.

# Analiza statystyczna

Analizę statystyczną uzyskanych podczas wyznaczania MIC i MBC wyników prze- prowadzono z wykorzystaniem pakietu Microsoft Excel 2010, obliczając wartość średnią oraz odchylenie standardowe.

  
# WYNIKI I DYSKUSJA


Zarówno olejek z szałwii, jak i olejek z oregano zawierały te same związki che- miczne, ale w innych ilościach (tab. 1). Większość związków zidentyfikowanych w olejkach z szałwii i oregano należała do grupy monoterpenoidów. Olejek eteryczny z szałwii charakteryzował się największym udziałem kamfory (11,62 mg·cm–3), linalo- lu (6,82 mg·cm–3), R(+) limonenu (4,03 mg·cm–3) i karwakrolu (2,18 mg·cm–3). W olej- ku z oregano karwakrolu było blisko trzysta razy więcej (644,89 mg·cm–3). Oznaczono również dużą ilość 1,4-cyneolu (1,36 mg·cm–3) i γ-terpinenu (1,35 mg·cm–3).

Adaszyńska i inni [2013] podają, że wiele związków czynnych jest tracona w czasie pozyskiwania olejków w wyniku odparowywania rozpuszczalnika pod ciśnieniem oraz w wyniku różnicy rozpuszczalności ekstrahowanych związków. Skład olejków jest również warunkowany czynnikami środowiskowymi, m.in. pochodzeniem i wiekiem rośliny oraz nasłonecznieniem. Według Longaray Delamare i innych [2007], główny- mi składnikami szałwii odpowiedzialnymi za jej przeciwdrobnoustrojowe działanie są monoterpeny: _α_-tujon, 1,8-cineol i kamfora. Wielu autorów [Lambert i in. 2001, Baydar i in. 2004, Preuss i in. 2005] podaje, że za hamowanie wzrostu drobnoustrojów takich jak _Staphylococcus aureus_, _Escherichia coli_, _Klebsiella pneumoniae_, _Helicobacter_ _pylori_ czy _Mycobacterium_ _terrae_ odpowiadają związki fenolowe zawarte w oregano: karwakrol, tymol, γ-terpinen i p-cymen. Powodują one uszkodzenie błony komórkowej bakterii, a przez to zachwianie jej integralności i wyciek ważnych składników wewnątrzkomórkowych.

Olejek z szałwii w badanym stężeniu wykazał działanie hamujące (MIC) wzrost analizowanych bakterii Gram-dodatnich, z kolei wśród bakterii Gram-ujemnych wraż- liwe na jego działanie były jedynie bakterie z rodzaju _Proteus_ (tab. 2). Jego działanie bakteriobójcze (MBC) stwierdzono jedynie w przypadku Gram-dodatnich ziarniaków: _Micrococcus_ sp., _Tetracoccus_ sp. i _Enterococcus faecalis_ ATCC 29212. Olejek z orega- no, w porównaniu z olejkiem z szałwii, wykazał się silniejszym działaniem hamującym wzrost badanych bakterii, ponieważ wszystkie drobnoustroje testowe były wrażliwe na jego działanie. Wartości MIC olejku z oregano wyznaczone dla bakterii Gram-dodatnich były porównywalne z wartościami wyznaczonymi dla bakterii Gram-ujemnych. Naj- wyższą wartość MIC dla tego olejku (1,25 μl·cm–3) stwierdzono w przypadku bakterii _Escherichia_ _coli_ ATCC 25922, co świadczy o oporności tego szczepu na działanie aktyw- nych składników zawartych w olejku z oregano.

Wyniki badań dotyczących wyznaczania wartości MIC olejków eterycznych są bardzo zróżnicowane. Marino i inni [2001] badali aktywność olejków eterycznych z szałwii wobec bakterii: _Escherichia coli_, _Escherichia coli_ O157:H7, _Proteus mirabi- lis_, _Proteus vulgaris_, _Micrococcus_ sp., _Staphylococcus aureus_, _Bacillus licheniformis_, _Bacillus thuringiensis_ i _Listeria innocua_. Autorzy podają, że w stężeniu 800 ppm olejek eteryczny z szałwii działał bakteriostatycznie wobec wszystkich badanych szczepów. Największą wrażliwością charakteryzowały się bakterie _Micrococcus_ sp. i _Escherichia coli_ O157:H7. Autorzy podali również, że bakterie Gram-dodatnie są bardziej wrażliwe na działanie olejku eterycznego niż bakterie Gram-ujemne. Tepe i inni [2004] wyznaczyli wartość MIC olejku eterycznego z _Origanum syriacum_ w stosunku do bakterii _Klebsiella pneumoniae_, która wynosiła 1,12 mg·cm–3. Busatta i inni [2007] wyznaczyli MIC dla bakterii _Escherichia_ _coli_ równy 0,460 mg·cm–3, a według Nedorostova i innych [2009] wartość MIC olejku z _Origanum vulgare_ wobec bakterii _Salmonella enteritidis_ wynosiła 0,13 μg·cm–3. Zaouali i inni [2010] wykazali, że Gram-ujemne pałeczki _Klebsiella pneumoniae_ były wrażliwe na działanie olejków eterycznych za- wierających duże ilości borneolu, a Gram-dodatnie ziarniaki _Staphylococcus aureus_ na formy bogate w _α_-pinen.

Aktywność przeciwdrobnoustrojową olejków z szałwii i oregano potwierdzono w badaniach prowadzonych z wykorzystaniem metody krążkowo-dyfuzyjnej (tab. 3). Wielkość stref zahamowania wzrostu w przypadku olejku z szałwii zawierała się w granicach od 6,9 (_Bacillus subtilis_ ATCC 6633) do 8,8 mm (_Micrococcus_ sp.). Nie stwierdzono wyraźnych różnic w wielkości stref zahamowania wzrostu będących efektem działania olejku z szałwii między bakteriami Gram-dodatnimi i Gram-ujemnymi. W przypadku olejku z oregano strefy zahamowania wzrostu były co najmniej trzykrotnie większe – najmniejszą średnicę zahamowania wzrostu wyznaczono dla szczepu _Enterococcus faecalis_ ATCC 29212 (17,6 mm), a największą (42,8 mm) w przypadku bakterii _Tetracoccus_ sp.

Wyniki dotyczące aktywności przeciwdrobnoustrojowej olejku z szałwii otrzymane w niniejszej pracy nie znalazły potwierdzenia w literaturze. Zdaniem Hayouni i innych [2008], średnica strefy zahamowania wzrostu bakterii _Escherichia coli_ w przypadku zastosowania 20 μl olejku eterycznego z _Salvia_ _officinalis_ wyniosła 14 mm. Dorman i Deans [2000], stosując 15 μl olejku eterycznego z oregano otrzymali strefy zahamowania wzrostu bakterii _Proteus vulgaris_ o średnicy 40,6 mm. Według Kivrak i innych [2009], którzy sprawdzali aktywność olejku eterycznego i ekstraktu alkoholowego uzyskanego z _Salvia potenlillifolia_, największe strefy zahamowania wzrostu dla obu form wyciągu uzyskano w przypadku szczepu z gatunku _Bacillus_ _subtilis_ (20–22 mm). Odnotowano również zahamowanie wzrostu drobnoustrojów takich jak: _Klebsiella pneumoniae_ (10–18 mm), _Staphylococcus aureus_ (15–20 mm), _Proteus vulgaris_ (12–16 mm), _Salmonella enteritidis_ (8–14 mm) i _Escherichia coli_ (10–12 mm). Z kolei Souza i inni [2006], nanosząc na krążki 20 μl olejku eterycznego z _Origanum vulgare_ otrzymali strefy zahamowania wzrostu bakterii _Klebsiella pneumoniae_ o średnicy 34 mm. W doświadczeniu Kelen i Tepe [2008] najbardziej aktywne wobec bakterii _Escherichia coli_ były wyciągi uzyskane z _Salvia aramiensis_ i _S. aucheri var. aucheri_ – strefy zahamowania wzrostu wynosiły odpowiednio 11,0 i 12,0 mm. Prawdopodobnie największy wpływ na aktywność przeciwdrobnoustrojową olejków eterycznych używanych w niniejszym doświadczeniu mógł mieć użyty surowiec, efektywność procesów otrzymania olejków, a także zawartość składników aktywnych o działaniu antybakteryjnym wobec badanych szczepów.