Arnika górska w kosmetologii

Arnika górska (Arnica montana), należąca do rodziny astrowatych (Asteraceae), jest rośliną występującą na terenie Europy Środkowej i Zachodniej. W Polsce naturalnie można ją spotkać na górskich łąkach Sudetów i Karpat i znajduje się ona pod całkowitą ochroną przyrody.

Kwiat arniki bogaty jest w:
- flawonoidy, 
- kwercytyny, 
- laktony seskwiterpenowe,
- kemferol,
- kwasy fenolowe, 
- kumaryny,
- karotenoidy.

Swoje zastosowanie w kosmetyce znalazł dzięki właściwościom takim jak wzmacnianie ścian naczyń krwionośnych, zapobieganie tworzeniu się skrzepów żylnych i aglutynacji płytek krwi. Ponadto ma działanie silnie przeciwzapalne, antyoksydacyjne, antybakteryjne, zapobiega powstawaniu hiperpigmentacji i wypadaniu włosów.

Ekstraty z arniki spotkamy w kremach przeciwzapalnych i oczyszczających, maseczkach na rozszerzone naczynka, płynach do twarzy. Wykorzystywana jest również w preparatach do pielęgnacji włosów, płukankach do gardła i jako składnik past do zębów. Oprócz tego preparaty zawierające arnikę mogą być skuteczne w dolegliwościach takich jak: siniaki, skręcenia, ukąszenia owadów, zapalenia dziąseł i afty.

1) Załuski, T., Wołkowycki, D., & Gawenda-Kempczyńska, D. (2014). Arnica montana L. Arnika górska. 525-527
2) Nawrot J., Gornowicz-Porowska J., Kroma A., Nowak G. (2021). Arnika górska jako roślina lecznicza, 22(1), 32-35
3) Chrząstek, L., & Dondela, B. (2014). Homeopatia. Cz. 1. Chemistry, Environment, Biotechnology, 17, 21-42.
4) Kriplani, P., Guarve, K., & Baghael, U. S. (2017). Arnica montana L.–a plant of healing. Journal of Pharmacy and Pharmacology, 69(8), 925-945.



Kwiat arniki Arnicae flos jest zbierany wyłącznie z arniki górskiej, a wymagania dotyczą zawartości laktonów seskwiterpenowych (1). Zgodnie z wymaganiami Farmakopei Europejskiej i Farmakopei Polskiej zawartość laktonów seskwiterpenowych, w przeliczeniu na tyglinian dihydrohelenaliny, w kwiatach arniki powinna wynosić 0,2-0,8%, a nalewka z kwiatów arniki Arnicae tinctura powinna zawierać 0,04% tych związków (2). Głównymi związkami odpowiedzialnymi za właściwości terapeutyczne surowca są laktony seskwiterpenowe z grupy pseudogwajanolidów, głównie helenalina i octan 11α,13-dwuhydrohelenaliny (3), a także flawonoidy – głównie 3β-glukuronidy: kwercetyny, kemferolu i izoramnetyny (4) (ryc. 2). Ponadto kwiaty arniki górskiej zawierają triterpeny (arnidiol, faradiol), kwasy fenolowe (kwas kawowy i jego estry), kumaryny, olejek eteryczny, karotenoidy, irydoidy oraz alkaloidy pirolizydynowe (tussilagina i izotussilagina), niewykazujące działania hepatotok