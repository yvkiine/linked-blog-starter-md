


Ceramidy są liczną grupą lipidów, spełniającą rolę bioprotektora skóry, a szczególnie warstwy rogowej, w skład której wchodzą unikatowe cząsteczki tych związków.
Stanowią ważne spoiwo wypełniające przestrzeń międzykomórkową. Wraz z korneocytami zapewniają nieprzepuszczalną powłokę dla wody, do pewnego stopnia decydując o elastyczności powierzchniowej warstwy naskórka. Uczestniczą w utrzymaniu homeostazy skóry.

## Zasady sfingoidowe

Są to długołańcuchowe (18C) aminoalkohole, stanowiące składnik sfingolipidów. Są one ważnymi mediatorami wielu zdarzeń komórkowych. Rzadko występują w tkankach czy narządach w postaci niezestryfikowanej (wolnej) w ilościach większych niż śladowe.

W tkankach zwierzęcych najczęstszą lub najliczniejszą z zasad azotowych występującą w ceramidach jest sfingozyna. Zbudowana jest z osiemnastowęglowego łańcucha węglowego zawierającego podwójne wiązanie między węglem C4 a C5, dwie grupy hydroksylowe przy węglach C1 i C3 oraz grupę aminową przy węglu C2. Jej pochodne pozbawione są wiązania podwójnego oraz zawierają dodatkową grupę hydroksylową przy węglu C4 (fitosfingozyna), kolejną pochodną może być sfingozyna z dodatkową grupą hydroksylową przy węglu C6 (6-hydroksysfingozyna)

Ważną pochodną sfingozyny jest sfingozyno-1-fosforan (S1P) powstający w osoczu.
Jego źródłem są także płytki krwi, gdzie S1P jest syntetyzowany w dużych ilościach oraz erytrocyty i komórki tuczne. S1P odgrywa ważną rolę mediatora w reakcjach zapalnych, procesach angiogenezy (proces powstawania naczyń krwionośnych) i gojeniu się ran.


## powstawanie ceramidów

Każdy organizm i każda z tkanek może syntetyzować ceramidy składające się z sfingoidalnych długołańcuchowych zasad azotowych oraz kwasów tłuszczowych.
Prekursorami naskórkowych ceramidów są najczęściej glukozyloceramidy oraz sfingomieliny. Ludzki stratum corneum (s. c.) zawiera 9 głównych podklas ceramidów, wiele z nich stwierdza się tylko w naskórku i wiele z nich jest unikatowych dla s. c.

![[Pasted image 20230119211722.png]]

Powstawanie ceramidów zachodzi co najmniej trzema szlakami, które przebiegają w różnych organellach komórkowych, a powstałe produkty posiadają różne właściwości biologiczne i spełniają różne funkcje.

- Synteza de novo ceramidów odbywa się w siateczce śródplazmatycznej. Składają się na nią trzy etapy:
	- synteza 3-ketosfinganiny z L-seryny i palimitylo-CoA
	- redukcja 3-ketosfinganiny do sfinganiny, która jest acylowana do dihydroceramidu
	- utlenienie dihydroceramidu do ceramidu
- Nie stwierdza się w komórkach procesu akumulacji określonych ceramidów. Aby zachować ich homeostazę, dochodzi do transportu ceramidów z siateczki śródplazmatycznej do aparatu Golgiego, gdzie stają się prekursorem innych sfingolipidów, takich jak sfingomielina i glikosfingolipidy. Degradacja ceramidów do sfingozyny i kwasów tłuszczowych odbywa się za pośrednictwem ceramidaz.
- 
- Ceramidy powstają także w ramach tzw. „cyklu sfingomielinowego". Wówczas w wyniku hydrolizy sfingomieliny w obecności odpowiedniej sfingomielinazy powstaje ceramid. Niekorzystnie działające bodźce komórkowe np. szlak indukowany stresem, czy infekcja, powodują hydrolizę sfingomieliny w wyniku aktywacji sfingomielinaz. Badania wykazały, że degradacja sfingomieliny w wyniku aktywacji kwaśnej i obojętnej sfingomielinazy trwa kilka sekund/minut w porównaniu do syntezy de novo ceramidów, której czas trwania wynosi kilka godzin.
- trzeci szlak pozyskiwania ceramidów w tzw. szlaku ratunkowym zachodzi w późnych endosomach i w lizosomach, gdzie katabolizmowi ulegają złożone glikosfingolipidy mające istotne znaczenie w budowie błon biologicznych. Uwolnione ceramidy przy udziale kwaśnej ceramidazy przekształcane są do sfingozyny.

## pochodzenie lipidów warstwy rogowej

Lipidy warstwy rogowej są syntetyzowane głównie w naskórkowych komórkach posiadających jądra i są gromadzone w ich organellach o ograniczonej liczbie błon zwanymi ciałkami blaszkowatymi lub lamelarnymi. Zawierają one prekursorowe lipidy w skład których wchodzą głównie glukozyloceramidy, sfingomieliny, cholesterol, fosfolipidy oraz odpowiednie enzymy hydrolityczne. Zawartość ciałek ulega egzocytozie na granicy warstw ziarnista-rogowa do przestrzeni międzykomórkowej i tam poddawana jest działaniu enzymów. Enzymatyczne przetwarzanie lipidów prekursorowych generuje główne klasy lipidów macierzy warstwy rogowej tj. ceramidy, cholesterol i wolne kwasy tłuszczowe. Uwolnione lipidy uczestniczą nie tylko w formułowaniu macierzy, ale także w tworzeniu otoczki lipidowej korneocytów. Na styku warstw ziarnistej i zrogowaciałej dochodzi również do połączenia ciałka lamelarnego z błoną keratynocytów, wówczas ceramidy zaczynają powoli zastępować fosfolipidy w ich błonach komórkowych.

## skład lipidowy bariery rogowej

Naskórek zbudowany jest z czterech głównych warstw: podstawnej, kolczystej, ziarnistej i rogowej. Na styku warstwy rogowej i ziarnistej znajduje się cienka, widoczna jedynie w zrogowaciałym naskórku powierzchni dłoniowej rąk i podeszew stóp, warstwa jasna. Poprzez tworzenie się oraz rozrost głębszych warstw naskórka, na jego zewnętrznych warstwach dochodzi do procesu różnicowania komórek.

W miarę zbliżania się do powierzchni skóry, komórki charakteryzują się luźniejszym przyleganiem do siebie, ich kształt ulega wysmukleniu. Najbardziej spłaszczone komórki, korneocyty, występują w warstwie rogowej (stratum corneum). Warstwa rogowa w 70% składa się z protein, w 20% z lipidów oraz w 10% z wody. Lipidy, znajdujące się w warstwie rogowej, to głównie: ceramidy (45%), cholesterol (25%) oraz kwasy tłuszczowe (15%).

Lipidy wchodzące w skład warstwy rogowej konstruują macierz pozakomórkową z uwzględnieniem amfipatycznego charakteru oraz stanowią otoczkę dla martwych komórek zapewniającą korneocytom wytrzymałość mechaniczną. Stwierdza się, że te dominujące składniki występują w przybliżonym stosunku molowym 1:1:1. Ten stosunek okazuje się bardzo ważny dla naskórkowej homeostazy, bowiem zmiany w kompozycji lipidowej skutkują zakłócaniem bariery stratum corneum.

W warstwie rogowej skóry ludzkiej zidentyfikowano dziewięć różnych podklas ceramidów. Na przykład, ceramid 1 (który uczestniczy w tworzeniu nieprzepuszczalnej powłoki dla wody) zawiera dwunienasycony kwas linolowy, w przypadku jego niedoboru w skórze, zostaje zastąpiony kwasem jednonienasyconym – oleinowym. Zmiana ta obniża zdolności barierowe warstwy rogowej. Pozostałe ceramidy s. c. podklas 2-9 zawierają sfingozynę lub jej pochodne (fitosfingozyna, 6−hydroksysfingozyna) oraz długołańcuchowe kwasy tłuszczowe. 

Wolne kwasy tłuszczowe obecne w s. c. to łańcuchy węglowe o długości 14-34 atomów węgla, głównie nasycone i nierozgałęzione. Dominujące kwasy tłuszczowe mają 24 atomy węgla (kwas lingocerynowy) i 26 atomów węgla (kwas cerotynowy) – ich zawartość ocenia się w przybliżeniu na 50% kwasów tłuszczowych warstwy rogowej. Nasycone i krótsze kwasy tłuszczowe są obecne w warstwie rogowej tylko w niewielkiej ilości, ich liczba wzrasta w stanach patologicznych takich jak atopowe zapalenie skóry, co prawdopodobnie spowodowane jest niedoborem filagryny.

Cholesterol jest głównym sterolem odgrywającym istotną funkcję w lipidowej barierze skóry, przyczynia się do powstania prawidłowej struktury laminarnej i lateralnej oraz odpowiedniej płynności powstałych błon. Siarczan cholesterolu, ester kwasu siarkowego z cholesterolem, jest nielicznym składnikiem macierzy lipidowej warstwy rogowej, obecny jest w około 5% barierowych lipidów lub około 2% wszystkich lipidów, w tym powierzchniowych lipidów. Rola siarczanu cholesterolu jest nie do końca wyjaśniona, jedna z możliwych funkcji tych molekuł jest taka, że przyczynia się do kohezji i regulowania złuszczania warstwy rogowej



Warstwa rogowa naskórka odgrywa ważną rolę w funkcjonowaniu skóry u człowieka. Stanowi barierę ochronną, uczestniczy w zjawisku nawilżania skóry oraz jest miejscem gromadzenia substancji tłuszczowych. Jest ona przede wszystkim warstwą ochraniającą skórę przed uszkodzeniami mechanicznymi.

Uniemożliwia przenikanie przez skórę substancji zewnątrzpochodnych, w tym wody. Poza tym warstwa rogowa spowalnia dyfuzję wody pochodzącej z głębszych warstw skóry właściwej.




ceramidy są głównym składnikiem lipidowym (wraz z cholesterolem, wolnymi kwasami tłuszczowymi i innymi pomniejszymi składnikami) przestrzeni międzykomórkowych warstwy rogowej naskórka, która tworzy barierę przepuszczalności naskórka. służą również jako modulatory lipidów regulujące funkcje komórkowe i wykazano, że zmiany w metabolizmie ceramidów powodują różne choroby. Ponadto metabolity ceramidów, zasady sfingoidalne, sfingoidalny 1-fosforan zasady i 1-fosforan ceramidu są mediatorami lipidów regulującymi funkcje komórkowe.