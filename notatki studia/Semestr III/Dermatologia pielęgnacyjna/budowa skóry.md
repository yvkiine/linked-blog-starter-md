
Skóra i jej pochodne
Tkanka podskórna


# Skóra:
 • pokrywa całą zewnętrzną powierzchnię ciała za wyjątkiem rogówki i spojówki oka
    • naskórek: pochodzenie **ektodermalne**
    • skóra właściwa: pochodzenie **mezenchymatyczne**

## Naskórek
• nabłonek wielowarstwowy płaski rogowaciejący
    • keratynocyty – komórki nabłonkowe podlegające procesowi keratynizacji – rogowaceniu
    • melanocyty
    • komórki Merkla
    • komórki dendrytyczne
    • korneocyty – płytki rogowe

### Warstwy naskórka:
• część rozrodcza:
        ◦ podstawna
        ◦ kolczysta
    • część rogowaciejąca:
        ◦ ziarnista
        ◦ jasna
        ◦ rogowa
            ▪ zbita
            ▪ złuszczająca się


#### Warstwa podstawna:
• jeden pokład cylindrycznych keratynocytów leżących bezpośrednio na błonie podstawnej
        ◦ ok. 10% to komórki macierzyste, dzielące się mitotycznie
    • melanocyty
    • komórki Merkla
        ◦ receptory czucia dotyku w naskórku

##### Melanocyty:
 • pochodzą z układu nerwowego
    • gwieździste komórki z długimi wypustkami, które dochodzą aż do warstwy ziarnistej naskórka
    • wytwarzają melaninę – barwnik skóry, włosów i tęczówki, gromadzi się w wypustkach melanocytów
        ◦ na zasadzie cytokrynii (bezpośrednio z komórki do komórki) są one pochłaniane przez keratynocyty, w których cytoplazmie gromadzą się nad jądrem, chroniąc DNA przed promieniami UV

#### Warstwa kolczysta:
  • kilka do kilkunastu pokładów wielobocznych keratynocytów połączonych desmosomami (kolce), zachowujących zdolność do podziału
    • komórki dendrytyczne

##### Komórki dendrytyczne:
• gwieździste komórki z licznymi wypustkami, pochodzenie szpikowe
    • wypustki wnikają pomiędzy keratynocyty wszystkich warstw, gdzie wychwytują, wiążą i prezentują antygeny skórne, np. limfocytom, jako komórki prezentujące antygen

#### Warstwa ziarnista:
• jeden lub kilka pokładów spłaszczonych komórek, w których stopniowo zanika jądro i organella komórkowe
    • w cytoplazmie obecne ziarnistości keratohialiny oraz ciałka blaszkowate (zbudowane z glikolipidów i steroli, wydzielane na zasadzie egzocytozy na zewnątrz)

#### Warstwa jasna (eleidynowa):
• obecność tylko w grubym naskórku, tj. na podeszwach stóp i wewnętrznych powierzchniach dłoni
    • kilka (2-3) pokładów silnie spłaszczonych keratynocytów, w których obserwuje się dalszy zanik jąder i organelli komórkowych
    • w cytoplazmie obecna eleidyna (produkt przemiany keratohialiny)

#### Warstwa rogowa:
• składa się z płaskich, ułożonych równolegle do powierzchni naskórka martwych płytek (łuseczek) rogowych (korneocytów)
        ◦ pozbawionych jąder i organelli komórkowych
        ◦ wypełnionych keratyną
    • dzieli się na dwie warstwy:
        ◦ zbita (zwarta) – płytki rogowe są ze sobą połączone i ściśle do siebie przylegają
        ◦ złuszczająca się – płytki rogowe są luźno ułożone, stale się oddzielają i ulegają ścieraniu (skóra gruba) lub złuszczaniu (skóra cienka)


## Skóra właściwa
• dwie warstwy
        ◦ brodawkowa (przechodzi bez wyraźnej granicy w warstwę siateczkową)
        ◦ siateczkowa

### Warstwa brodawkowa
• zbudowana z tkanki łącznej włóknistej luźnej, która wpukla się do naskórka tworząc brodawki, którym odpowiadają wpuklenia naskórka do skóry właściwej, tzw. sople (listewki) naskórkowe
    • brodawki i listewki naskórkowe warunkują silne połączenie naskórka ze skórą właściwą
    • (np. linie papilarne na opuszkach – cecha osobnicza)

### Warstwa siateczkowa
• tkanka łączna włóknista zwarta o utkaniu nieregularnym
    • liczne grube włókna kolagenowe przeplatające się na kształt maty
    • bogata sieć włókien sprężystych, które zapewniają skórze elastyczność
    • znajdują się tu przydatki skóry, jako wytwory naskórka:
        ◦ włosy
        ◦ paznokcie
        ◦ gruczoły skórne: łojowe, potowe, zapachowe, mlekowe


## Tkanka podskórna:
• łączy skórę z innymi tkankami
    • zbudowana z płacików tkanki tłuszczowej żółtej otoczonych pasmami tkanki łącznej włóknistej luźnej

-----

## Włos:
• jest wytworem warstwy rozrodczej naskórka
    • postać zrogowaciałej nitki zbudowanej z keratyny i trichohialiny
    • powstaje w obrębie lejkowatego zagłębienia naskórka w skórze właściwej (tzw. mieszku włosowym)
    • każdy włos składa się z:
        ◦ łodygi włosa – część zewnętrzna włosa wystająca nad powierzchnię skóry
        ◦ korzenia włosa – część ukryta w skórze; ułożony skośnie w stosunku do powierzchni skóry
    • dolna część korzenia włosa jest kolbowo rozszerzona i tworzy cebulkę włosa
        ◦ w niej znajdują się bardzo aktywne komórki macierzy włosa, które dzieląc się tworzą włos
        ◦ stanowią one przedłużenie warstwy podstawnej naskórka
        ◦ w nią wpukla się od dołu unaczyniona tkanka łączna skóry właściwej tworząc brodawkę włosa, dzięki której dostarczane są substancje odżywcze i budulcowe do wzrostu włosa
        ◦ między cebulką a brodawką włosa znajdują się liczne melanocyty, które nadają włosom barwę
    • na wysokości korzenia w przekroju poprzecznym włos włąściwy składa się z trzech koncentrycznie ułożonych warstw:
        ◦ rdzenia włosa
        ◦ kory włosa
        ◦ powłoczki włosa
    • na wysokości korzenia włos otaczają dwie pochewki nabłonkowe
        ◦ pochewka wewnętrzna korzenia włosa
            ▪ zbudowana z trzech warstw:
                • powłoczka pochewki wewnętrznej
                • warstwa nabłonkowa ziarnista
                • warstwa nabłonkowa jasna
        ◦ pochewka zewnętrzna korzenia włosa
            ▪ zbudowana jest jak warstwa rozrodcza naskórka, tj. z warstwy kolczystej przylegającej do pochewki wewnętrznej i pokładu komórek cylindrycznych leżących na błonie podstawnej, tzw. błonie szklistej
            ▪ pokrywa ją torebka łącznotkankowa włosa:
                • wytwór skóry właściwej
                • zawiera dwa pokłady włókien kolagenowych: wewnętrzny okrężny i zewnętrzny podłużny
                • przyczepia się do niej mięsień przywłośny (napinacz włosa):
                    ◦ niewielki pęczek miocytów
                    ◦ biegnie on do warstwy brodawkowej skóry właściwej, tuż pod naskórek
                    ◦ w kącie pomiędzy mięśniem a korzeniem włosa leży gruczoł łojowy


## Paznokieć:
 • zrogowaciałe wytwory naskórka
    • twarde płytki keratyny zlokalizowane na grzbietowej powierzchni dystalnej części każdego palca dłoni i stóp
    • zbudowane z:
        ◦ łożyska paznokcia – skóra zbudowana z nabłonka oraz silnie unaczynionej skóry właściwej
        ◦ płytki paznokcia – liczne, warstwowo ułożone, ściśle przylegające do siebie zrogowaciałe płytki
    • nabłonek łożyska paznokcia:
        ◦ ma budowę podobną do warstwy rozrodczej naskórka
        ◦ nie zawiera warstwy ziarnistej i jasnej

### Skóra właściwa łożyska paznokcia:
 • zawiera gęstą sieć włókien kolagenowych, wiążących mocno łożysko z okostną paliczka dystalnego
    • nie posiada gruczołów potowych i mieszków włosowych
    • łożysko po bokach i u podstawy jest ograniczone fałdami skóry – wałami paznokcia: tylnym i bocznymi
    • między wałami a łożyskiem paznokcia znajduje się szczelina, tworząca rowek, do którego wnikają brzegi płytki paznokciowej

### Płytkę paznokciową budują:
• korzeń – tylna część płytki pokryta tylnym wałem paznokcia
    • część korzenia wystaje spod wału w postaci białego półksiężyca
    • trzon – pozostała widoczna część płytki
        ◦ kończy się wystającym do przodu wolnym brzegiem, który stopniowo ściera się lub zostaje obcięty

Nabłonek tylnej części łożyska, na której korzeń paznokcia wraz z widocznym białym półksiężycem wystającym spod wału paznokcia to macierz paznokcia
    • miejsce wzrostu paznokcia
    • zachodzi w niej szybki proces namnażania i rogowacenia komórek
    • powstają płytki rogowe, które przesuwają się ku górze i do przodu

----

# Gruczoły skórne

• wytwór naskórka
    • gruczoły zewnątrzwydzielnicze do których zalicza się:
        ◦ łojowe
        ◦ potowe
        ◦ mlekowe

## Gruczoły łojowe (przywłośne):
• otwierają się do mieszków włosowych lub bezpośrednio na powierzchnię naskórka (okolice odbytu, skóra powiek, brodawka sutkowa, wargi)
    • występują niemal na całej powierzchni ciała, za wyjątkiem skóry dłoni i podeszw
    • produkują łój (sebum), który pełni funkcję ochronną przed czynnikami mechanicznymi i chemicznymi

## Gruczoły potowe
   • występują w warstwie siateczkowatej skóry właściwej lub na pograniczu skóry właściwej i tkanki podskórnej
    • w ludzkiej skórze występują gruczoły potowe:
        ◦ ekrynowe (zwykłe):
            ▪ gęsto rozmieszczone w skórze, a najliczniej występują na powierzchni stóp
            ▪ produkują pot (10L dziennie)
            ▪ parowanie potu z powierzchni skóry zużywa dużo ciepła i zapobiega przegrzaniu ciała
        ◦ apokrynowe (zapachowe)
            ▪ ich rozwój zależny jest od hormonów płciowych i trwa do końca okresu dojrzewania
            ▪ występuje tylko w niektórych okolicach ciała:
                • pod pachami
                • w przewodzie słuchowym
                • w powiekach
                • w okolicach płciowych i odbytu
            ▪ produkują lepki, gęsty przypominający mleko, wzbogacony w białko bezwonny pot, którego zapach powstaje dopiero pod wpływem bakterii skórnych
            ▪ przewody wyprowadzające zazwyczaj otwierają się do mieszków włosowych w naskórku

----

# Funkcje powłoki skórnej:
• ochronna przed:
        ◦ zimnem, ciepłem, promieniowaniem
        ◦ uciskiem, uderzeniem, tarciem
        ◦ działaniem substancji chemicznych
        ◦ wnikaniem drobnoustrojów (bakterie)
    • obrona przed drobnoustrojami, które wniknęły do skóry
    • wchłanianie określonych substancji czynnych
    • wydalanie potu i regulacja krążenia krwi – termoregulacja
    • narząd zmysłu
    • syntetyzująca – witamina D3
    • wydalanie produktów przemiany materii, H2O

