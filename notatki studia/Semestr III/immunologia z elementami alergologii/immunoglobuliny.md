- Grupa białek powstających pod wpływem działania immunogenu i mających zdolność swoistego łączenia się z nim
- Molekuły efektorowe odporności humoralnej
- Ich synteza zachodzi w wyspecjalizowanych komórkach układu limfatycznego –komórkach plazmatycznych (pobudzonych limfocytach B)
- Spotyka się immunoglobuliny wolne (układ krążenia) oraz wbudowane w błonę limfocytów B – stanowiące ich receptory
- Pojęcia immunoglobulina i przeciwciało jest używane zamiennie, ale należy tego unikać, bo immunoglobuliny to grupa białek o podobnej budowie i funkcji. Przeciwciało jest immunoglobuliną o znanej swoistości.
- Skróty
	- dla immunoglobuliny - Ig lub γG
	- dla przeciwciała - Ab


Ze względów praktycznych często używa się terminologii zakładającej nazywanie przeciwciał z uwagi na ich funkcję:
- Aglutyniny – zlepiają m.in. bakterie
- Precypityny – wytrącają białka rozpuszczalne
- Cytotoksyny – uszkadzają komórki
- Opsoniny – ułatwiają fagocytozę

Jeden rodzaj przeciwciała może w zależności od warunków i charakteru antygenu precypitować go, aglutynować lub uszkadzać cytotoksycznie. Każda z tych funkcji może być wykonywana przez przeciwciała należące do różnych klas.


## budowa przeciwciał

przeciwciała są zbudowane z 4 łańcuchów polipeptydowych:
- 2 lekkich (**L**ight)
- 2 ciężkich (**H**eavy)

każdy łańcuch lekki jest połączony kowalencyjnie z łańcuchem ciężkim wiązaniami dwusiarczkowymi -S-S-

łańcuchy ciężkie również są połączone wiązaniami dwusiarczkowymi -S-S- w obrębie tzw. **regionu zawiasowego**

wyodrębniamy 2 warianty łańcuchów lekkich: typ I kappa oraz typ II lambda - kodowane przez odrębne geny, różnią się sekwencją aminokwasów w regionach nieuczestniczących w wiązaniu antygenów


![[Pasted image 20221127145244.png]]


istnieje 5 różńych typów łańcuchów ciężkich:
- alfa - IgA, IgA1, IgA2
- delta - IgD
- epsilon - IgE
- mi - IgM
- gamma - IgG, IgG1, IgG2, IgG3, IgG4


- w łańcuchach ciężkich i lekkich przeciwciała można wyróżnić części stałe - C (constant) oraz części zmienne - V (variable)
- części zmienne jednego łańcucha ciężkiego oraz jednego łańcucha lekkiego tworzą fragment wiążący antygen Fab (Fragment Antigen binding)
- każde monomeryczne przeciwciało ma dwa fragmenty Fab - może jednocześnie wiązać dwa antygeny (przeciwciało dwuwartościowe)
- znacznie większy fragment przeciwciała, nieuczestniczący w wiązaniu antygenu to fragment Fc (Fragment cristalizable); odgrywa rolę w procesie aktywacji i wiązania dopełniacza oraz podczas fagocytozy


### domeny

- są to powtarzające się sekwencje aminokwasowe
- obejmują one pętle 100-110 aa spiętych mostkami -s-s-
- w obrębie łańcuchów lekkich wyodrębniamy dwie takie domeny
- części stałe łańcuchów ciężkich zależnie od klasy:
	- IgA, IgG, IgD - po 3 domeny
	- IgE i IgM - po 4 domeny
- każda domena warunkuje co najmniej jedną funkcję biologiczną przeciwciała
- N- końcowa domena łańcuchów lekkich i ciężkich (tworząca fragment Fab) określana jest jako domena V (variable), ponieważ jest zmienna, w zależności od specyficzności przeciwciała, jest miejscem wiązania determinanty antygenowej
- pozostałe domeny immunoglobulinowe są niezmienne - domeny C (constant) - mogą stabilizować miejsce wiązania domeny V, odpowiadać za wiązanie dopełniacza, kontrolę katabolizmu cząsteczki Ig, czy za przyłączanie przeciwciała do powierzchni komórek (cytofilność)

![[Pasted image 20221127164027.png]]


### ruchomość

- w łańcuchach ciężkich (poza epsilon i µ) w okolicy wiązania -s-s- łączącego dwa łańcuchy występuje dodatkowy region tzw. region zawiasowy
- region zawiasowy obejmuje 12-64 aa, zależnie od klasy i charakteryzuje się dużą zawartością proliny (do 30% aa)
- łatwo ulega odkształceniom przestrzennym, przez co fragmenty Fab mogą rozchylać się pod kątem blisko 180 st.
- cząsteczka Ig jest bardzo elastyczna - fragmenty Fab mogą rotować wokół osi, domeny $V_L$  i $V_H$ mogą się rozchylać, fragment Fc także wykazuje ruchomość

![[Pasted image 20221127151248.png]]

### trawienie przeciwciał

- papainą - cząstka immunoglobuliny rozpada się na dwa identyczne fragmenty Fab oraz na fragment Fc
- pepsyną - powstaje fragment F(ab')2 zawierający połączone mostkami dwusiarczkowymi fragmenty dwóch łańcuchów H i dwóch L oraz na fragment Fc'

![[Pasted image 20221127151415.png]]


rodzaje immunoglobulin:

- monomeryczna
	- 2 łańcuchy H tej samej klasy
	- 2 łańcuchy L tego samego typu
- polimeryczne
	- kilka 4-łańcuchowych przeciwciał połączonych w duży kompleks poprzez dodatkowy łańcuch J (join)
		- IgM - pentamery
		- IgA - w wydzielinach śluzowo-surowiczych jest dimerem

![[Pasted image 20221127153022.png]]

- fragment sekrecyjny (sc, secretory component) - inaczej wydzielniczy - to ß-globulina wytwarzana przez komórki wyścielające błony śluzowe
- umożliwia transport IgA na powierzchnię błon śluzowych, zapewnia ochronę przed enzymami proteolitycznymi znajdującymi się w płynach ustrojowych

![[Pasted image 20221127153045.png]]

## część zmienna przeciwciała - V

część fragmentu Fab, która bezpośrednio kontaktuje się z antygenem to **paratop**; jest on przestrzennie dopasowany do determinanty antygenowej, czyli epitopu

w obrębie części zmiennej każdego łańcucha wyodrębnia się 3 regiony hiperzmienne (regiony determinujące dopasowanie - Complementarity Determining Regions - CDR) i przylegające do nich 4 regiony zrębowe - FR (Frame Regions)

regiony CDR określają specyficzność danego przeciwciała i to one właśnie tworzą paratop; są to tzw. miejsca gorące (Hot Spots) immunoglobulin

![[Pasted image 20221127153220.png]]

## reakcja antygen - przeciwciało

- połączenie epitopu z paratopem jest możliwe dzięki powstaniu wiązań niekowalencyjnych: wiązań jonowych, wodorowych, hydrofobowych oraz sił Van der Waalsa
- paratop nie rozpoznaje określonej konfiguracji chemicznej antygenu, ale jego ogólny kształt przestrzenny
- komplementarność ma charakter fizyczny
- aminokwasy tworzące paratop warunkują jego kształt (swoistość)

![[Pasted image 20221127153256.png]]

- wiązanie przeciwciał o różnym powinowactwie z tą samą determinantą antygenową (epitopem) (A,B,C)
- przyleganie stereochemiczne jest największe w przypadnku przeciwciał o wysokim powinowactwie (A)
- określone przeciwciało może wiązać  kilka różnych determinant antygenowych (A, D, E)

![[Pasted image 20221127153333.png]]

- powinowactwo przeciwciała (affinity) - siła wiązania epitopu antygenu z pojedynczym paratopem przeciwciała, zależna od bliskości stereochemicznego przylegania
	- można wyrazić pod postacią stałej asocjacji (Ka) lub dysocjacji (Kd)
	- przeciwciała dla antygenów białkowych mają z reguły większe powinowactwo niż do wielocukrowych
	- przeciwciała o dużym powinowactwie są bardziej aktywne w reakcji wiązania dopełniacza, eliminacji immunologicznej kompleksów antygen - przeciwciało, czy neutralizacji wirusów
- awidność (zachłanność) -  siła wiązania dwu- lub więcej wartościowego przeciwciała z całą cząsteczką wielodeterminantowego antygenu
	- przeciwciała IgM mają zwykle małe powinowactwo, ale dużą awidność, ze względu na swoją wielowartościowość

![[Pasted image 20221127153416.png]]

## podział przeciwciał:

- izotypy - różnice w budowie łańcucha H (klasy przeciwciał)
- allotypy - różnice w części C łańcuchów (różnice osobnicze)
- idiotypy - różnice w częsci zmiennej V (swoistość przeciwciał w stosunku do antygenu)

![[Pasted image 20221127153658.png]]

### immunoglobulina IgG

- główna immunoglobulina surowicy (75% Ig)
- 4 podklasy u człowieka (IgG1-IgG4), różniących się nieznacznie sekwencją aminokwasów, znacząco regionem zawiasowym:
	- IgG3 - region zawiasowy bardzo wydłużony (upodabnia je to do IgD)
- w tej klasie znajduje się większość przeciwciał antybakteryjnych i antywirusowych
- wiele komórek ma receptory dla fragmentu Fc przeciwciał IgG (FcgR)
	- komórki K (NK) są zdolne do zabicia komórek opłaszczonych przez IgG w wyniku cytotoksyczności komórkowej zależnej od przeciwciał
	- komórki żerne (makrofagi, neutrofile) energicznie fagocytują komórki i cząsteczki opłaszczone przeciwciałami w procesie zwanym immunofagocytozą
- główne Ig powstające podczas wtórnej odpowiedzi immunologicznej
- wszystkie podklasy IgG przechodzą przez łożysko
- okres połowicznego rozpadu wynosi średnio 21 dni i zależy od stężenia w surowicy

![[Pasted image 20221127154219.png]]

![[Pasted image 20221127154251.png]]

- matczyne IgG (tylko one mogą przechodzić przez łożysko) zapewniają odporność przeciwzakaźną noworodkowi
- wcześniaki mają zmniejszoną odporność - okres napływu IgG jest u nich skrócony
- w konflikcie serologicznym matczyno-płodowym przeciwciała skierowane przeciw antygenom erytrocytarnym płodu mogą wywołać chorobę hemolityczną płodu i noworodka
- przeciwciała matki, w przypadku kobiet cierpiących na choroby autoimmunizacyjne mogą wywołać zmiany patologiczne u płodów

![[Pasted image 20221127154511.png]]

![[Pasted image 20221127154536.png]]

## immunoglobulina IgA

- organizm wytwarza więcej IgA niż wszystkich Ig razem wziętych
- choć w surowicy IgA jest w mniejszej ilości niż IgG, to należy pamiętać, że większość IgA jest wytwarzana miejscowo w sąsiedztwie odpowiedniego nabłonka i wydalana wraz z wydzielinami śluzowo-surowiczymi
- wydzielnicze IgA stanowią główny element obronny błon surowiczych i śluzowych przed inwazją mikroorganizmów (potencjalnie największe wrota zakażenia)
- w osoczu 80-95% IgA stanowią monomery
- w wydzielinach śluzowych i surowiczo-śluzowych (łzy, pot, wydzieliny gruczołów przewodu pokarmowego, dróg oddechowych i dróg moczowych) - występują w formie dimerów dodatkowo z tzw. fragmentem wydzielniczym; są to wydzielnicze IgA, czyli S-IgA (secretory IgA)
- istnieją 2 podklasy: IgA1 i IgA2, różniące się długością regionu zawiasowego

![[Pasted image 20221127154956.png]]

![[Pasted image 20221127155056.png]]

## immunoglobulina IgD

- stanowi do 1% Ig osocza
- występują wraz z IgM na dziewiczych limfocytach B, które nie zetknęły się jeszcze z antygenem, jako ich receptory immunologiczne (bardzo skuteczne w wiązaniu antygenu)
- funkcja IgG nadal pozostaje mało znana - małe stężenie w płynach tkankowych; przypisuje się im udział w indukowaniu dojrzewania powinowactwa przeciwciał
- ich bardzo długi region zawiasowy pozwala na dużą ruchliwość fragmentów Fab wobec siebie
- u wielu gatunków ssaków brakuje IgD

![[Pasted image 20221127155931.png]]

## immunoglobulina IgE

- w surowicy osób zdrowych występują w śladowych ilościach; większe stwierdza się najczęściej u alergików oraz w niektórych zakażeniach pasożytniczych (robaczyce)
- wiążą się z odpowiednimi receptorami FcR na komórkach tucznych, wywołując po związaniu antygenu degranulację (uwolnienie zawartości ziaren) tych komórek, co leży u podstaw anafilaksji
- receptory dla IgE występują konsytutywnie na bazofilach i komórkach tucznych
- brak regionu zawiasowego

![[Pasted image 20221127162342.png]]

## immunoglobulina IgM

- syntetyzowane w początkowej fazie odpowiedzi immunologicznej
- pierwsze przeciwciało syntetyzowane w rozwoju osobniczym
- w trakcie pierwotnej odpowiedzi immunologicznej IgM są uwalniane w pierwszej kolejności i ich powinowactwo do antygenu jest na ogół małe; mając jednak 10 fragmentów Fab, IgM łączą się z antygenem posiadającym wiele epitopów z dużą zachłannością (awidnością)
- z powodu dużej masy cząsteczkowej pentamer występuje przede wszystkim w krwiobiegu
- 10% puli Ig
- IgM może wiązać 10 antygenów (przeciwciało 10-wartościowe)
- brak regionu zawiasowego
- do tej klasy należą przeciwciała grupowe krwi (izohemaglutyniny)

![[Pasted image 20221127163054.png]]

kształt wolnej cząsteczki IgM, która jest pentamerem można porównać do płatka śniegu, zaś związany do antygenu, który ma wiele identycznych, ułożonych liniowo epitopów przybiera kształt porównywalny do kraba

takie przemieszczenie się w obrębie pentameru IgM eksponuje fragmenty Fc, co sprzyja aktywacji dopełniacza i wiązaniu receptorów FcR na komórkach żernych oraz fagocytozie

IgM 100-400x efektywniej aktywują dopełniacz niż IgG

![[Pasted image 20221127163605.png]]

## podstawowe właściwości immunoglobulin różnych klas u człowieka

![[Pasted image 20221127163723.png]]


## właściwości przeciwciał
- wiążą antygeny rozpuszczalne w formie natywnej
- wiążą antygeny na powierzchni niektórych komórek (np. zakażonych wirusami, komórek nowotworowych, na powierzchni niektórych mikroorganizmów) prowadząc do ich zniszczenia na drodze:
	- aktywacji dopełniacza
	- immunofagocytozy
	- cytotoksyczności komórkowej zależnej od przeciwciał (ADCC)
- wiążąc się z antygenem na powierzchni mikroorganizmów mogą blokować ich wnikanie do tkanek, np. przez nabłonek jelit
- wiążąc toksyny mogą blokować ich działanie
- wiążąc antygeny na cząsteczkach lub komórkach mogą indukować zlepienie się (aglutynację)