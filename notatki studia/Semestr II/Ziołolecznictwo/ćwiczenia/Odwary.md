Są to płynne, świeżo sporządzone wodne wyciągi z przepisowo rozdrobnionych surowców roślinnych, otrzymane przez krótkotrwałe wytrawianie wodą.

Surowce przeznaczone do wytrawiania należy przesiać:
- liście, kwiaty, zioła: przez sito 3,2
- korzenie, kłącza, kory: przez sito 1,6
- owoce, nasiona, surowce zawierające alkaloidy oraz glikozydy nasercowe: przez sito 0,5
- nasiona lnu nie powinny być rozdrabniane

Sporządzanie:
- zazwyczaj przyrządza się z 1 części surowca na 10 części odwaru
- przepisowo rozdrobniony surowiec należy zalać w infuzorze przepisową ilością wody o temperaturze pokojowej
- starannie wymieszać, przykryć i umieścić na wrzącej łaźni wodnej
- podczas ogrzewania temperatura w naczyniu powinna być przez 30 minut wyższa niż 90* C
- jeżeli użyto 100-200g wody, wystarczy ogrzewać 45 minut bez kontroli temperatury wody
- zawartość naczynia przecedzić przez gazę z cienką warstwą wody
- pozostały surowiec przepłukać wrzącą wodą i uzupełnić nią odwar do przepisanej ilości, przecedzając przez watę uprzednio użytą

Odwary przyrządza się z surowców roślinnych, w których:
- substancje czynne nie są wrażliwe na temperaturę powyżej 90* C
- zwarta budowa anatomiczna surowca utrudnia w innych warunkach dostateczne przenikanie rozpuszczalnika do wnętrza komórki
- substancje czynne są rozpuszczalne dopiero w temperaturze powyżej 90* C